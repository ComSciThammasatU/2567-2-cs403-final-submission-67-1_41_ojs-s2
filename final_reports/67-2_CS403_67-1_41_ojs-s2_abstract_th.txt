ระบบบริหารจัดการการต่อ พ.ร.บ. และภาษีรถ
AN INSURANCE AND TAX CAR MANAGEMENT SYSTEM

บทคัดย่อ
ในปัจจุบันผู้คนมีการใช้รถเพิ่มขึ้นอย่างต่อเนื่อง ไม่ว่าจะเป็นรถยนต์หรือรถจักรยานยนต์ ซึ่งการเป็นเจ้าของรถหนึ่งคันนั้น จะต้องมีการเสียภาษีเป็นประจำทุกปีตามข้อบังคับกฎหมาย เรียกว่าการต่อทะเบียนรถหรือการต่อภาษี โดยที่ก่อนจะต่อภาษีจำเป็นต้องทำการต่อ พ.ร.บ. รถ ที่ออกโดยบริษัทเอกชน ซึ่งทำให้หน่วยงานต้องคอยจัดระเบียนเอกสารเพื่อไม่ให้เกิดการสูญหาย 
จากปัญหาข้างต้นผู้พัฒนาเว็บแอปพลิเคชันจึงคิดค้นระบบบริหารจัดการการต่อ พ.ร.บ. และภาษีรถขึ้นมา เพื่อแก้ปัญหาการจัดเก็บเอกสาร อีกทั้งระบบยังช่วยจัดการในเรื่องการต่อ พ.ร.บ. และภาษีรถให้แก่ผู้ใช้งานเว็บแอปพลิเคชัน ซึ่งผู้ใช้สามารถทำการเพิ่มข้อมูล แก้ไขข้อมูล และค้นหาข้อมูลทะเบียนรถที่ทำการเพิ่มข้อมูลสำเร็จ นอกจากนี้ระบบยังสามารถตั้งค่าค่าบริการได้เพื่อนำไปคำนวณค่าบริการ แสดงข้อมูลรถทั้งหมดที่เพิ่มเข้ามาในระบบ แสดงกลุ่มของข้อมูลรถที่จะหมดอายุภายใน 90 วัน แสดงกลุ่มข้อมูลรถที่จะหมดอายุภายใน 30 วัน แสดงกลุ่มข้อมูลรถที่หมดอายุแล้ว แสดงกลุ่มข้อมูลรถที่กำลังดำเนินการต่อ พ.ร.บ. และภาษี แสดงประวัติการดำเนินการต่อ พ.ร.บ. และภาษีรถ นำเข้าหลักฐานการรับเอกสาร และสรุปข้อมูลในรูปแบบกราฟ

คำสำคัญ: เว็บแอปพลิเคชัน, ระบบต่อ พ.ร.บ. และภาษีรถ, รถ
